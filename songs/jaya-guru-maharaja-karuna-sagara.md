# Śrī Śrī Nitāi-Chaitanya-Ārati

### Šrīla Bhakti Sundar Govinda Dēv-Gosvāmī Mahārādža

### Dzied *āratī* laikā Šrī Čaitanja Sarasvat Matha templī Džagannātha Purī

#### 1

    jaya guru mahārāja koruṇā-sāgara
    śrī bhakti rakṣaka deva-gosvāmī śrīdhara

Visa slava Šrīlam Guru Mahārādžam, Šrīlam Bhakti Rakšak Šrīdhāram Dēv-Gosvāmī Mahārādžam, kurš līdzinās žēlsirdības okeānam!

#### 2

    prakāśile nīlāchale bhuvana-maṅgala
    nitāi-chaitanya-deva-sevā samujjvala

Pateicoties viņa žēlsirdībai, Šrī Šrī Nitai-Čaitanjadēvs izpauda sevi Purī-dhāmā, dāvājot svētību visai pasaulei.

#### 3

    gorāpreme mātoyārā nityānanda-rūpa
    rasarāja mahābhāva chaitanya-svarūpa

Šrī Nitjānanda Prabhū dejo, noreibis dievišķās mīlestības ekstāzē uz Šrī Gauru, kurš ir pats Rasarādža Šrī Krišna, pieņēmis Mahābhāvas, Šrīmatī Rādharānī, sirdi un starojumu.

#### 4

    kasita-kāñchana jini śrī-aṅga labaṇi
    du̐hu̐gale vanamālā bhāvera dolanī  

Abi Kungi, līdzīgi tīram zeltam, spoži mirdz, un Viņu kaklus rotā brīnišķīgu meža ziedu virtenes.

#### 5

    murachita koṭikāma rūparāsaraṅge
    madhura narttana-bhāva varābhaya bhaṅge

Miljoni kupidonu krīt bez samaņas pie dievišķajām Viņu Svētību pēdām lūkojoties uz Viņu skaistumu. Viņu dievišķās figūras rotaļīgi šūpojas dejas ritmā! Viņi dejo aizskarot katru sirdi un lejot žēlsirdību pār nebrīvām dvēselēm.

#### 6

    koṭi-chandra-bhānuśobhā ratna-siṁhāsane
    prema netre dekhe mahā-bhāgyavāna jane

Starojot līdzīgi miljonam mēnešu, Viņi stāv savā dārgakmeņiem rotātajā tronī. Veiksmīgas ir to bhaktu dvēseles, kuras, pateicoties savai mīlestībai, var skatīt Viņu dievišķos tēlus!

#### 7

    mṛdaṅga mandirā bāje suśaṅkha-dhvanita
    śruti-mauli-ratnamālā-dīpa nirājita

*Āratī* laikā templī jūsmīgi skan mridangas un gliemežvāki un tiek piedāvātas lampādas ar ghī sviestu. Dažādas Vēdu daļas bhakti-jogā ir pieņēmušas katras uguntiņas veidolu un āratī laikā pielūdz Viņu Svētības.

#### 8

    bhuvana-mohana du̐hu̐ rūpera ārati
    gupta-vṛndāraṇya-vāsī dekhe niravadhi  

Šādu *āratī* var redzēt tikai Navadvīpas Dhāmas iedzīvotāji un Šrī Čaitanjas dārgie pavadoņi. Katrs, kurš kļūs par tā liecinieku, tiks savaldzināts!

#### 9

    śrī svarūpa rāmānanda rūpa-sanātana
    raghunātha haridāsa gadādhara dhana

Šrī Čaitanjas dārgie pavadoņi: Šrī Svarūpa Damodārs, Rāmananda Rajs, Rūpa Gosvāmī, Sanātana Gosvāmī, Raghunāths Dāsa Gosvāmī, Haridāsa Thākurs un Gadadhārs Pandits, piedalās šajā *āratī*.

#### 10

    sārvabhauma gopīnātha jīvānuga-jana
    dekhena ārati-śobha durllabha-darśana

Sarvabhauma Bhattāčārjas, Gopinātha Āčārjas un Džīvas Gosvāmī *sampradājas* sekotāji vēro *āratī*, kurš citiem nav redzams.

#### 11

    nadīyā prakāśe nityānanda-gauranidhi
    patita-pāvana-kṣetre milāila vidhi

Šrī Nitjānanda un Šrī Gaura Mahāprabhū mūžīgi mīt Navadvīpas Dhāmā, Nādijā. Taču tagad, pateicoties mūsu likteņus mainošā Šrī Gurudēva žēlsirdībai, Viņu dievišķās formas ir izpaudušas sevi arī Purī-dhāmā.

#### 12

    avichintya nityānanda-chaitanya-prakāśa
    śrī guru-prasāde dekhe ei adhama dāsa
    (śrī guru-prasāde dekhe śrī govinda dāsa)

Neizprotamā kārtā Šrī Šrī Nitai-Čaitanja ir izpauduši sevi un, pateicoties Šrī Gurudēva žēlsirdībai, šī kritusī dvēsele redz Viņu *āratī* un piedalās *sankirtanā*!


> page = 36
